---
title: "Homescreen per l'autunno 2019"
layout: post
date: 2019-10-01 13:00
image: /assets/images/homescreen-estate-autunno-2019.jpg
headerImage: true
tag:
- tech
category: blog
author: jaack
description: Cambiano le necessità, cambiano le app
published: true
lang: it
---

E così siamo arrivati ad Ottobre.

Mi sono preso un mese di tempo per eseguire una transizione ragionata sul mio workflow quotidiano passando per la homescreen del mio iPhone.

A sinistra, la disposizione delle app fino a ieri, che era la disposizione 'estiva'. A destra, quella 'invernale', che tiene conto di ragionamenti del tutto diversi, ma che non cambia drasticamente la pelle del mio iPhone.

In ordine di apparizione:

- Esce **Scribd**, perché durante agosto, seppur pensavo di utilizzarlo, alla fine non ho mai sentito un audiolibro. Al massimo ho letto, ma soprattutto articoli. Entra **Working Copy**, perché mi sto abituando a scrivere quotidianamente su questo sito, aggiornando moduli o articoli, e come app per il git versioning è fenomenale.
- Esce **Goodreads**, che va in seconda pagina, perché leggerò nei weekend ma ormai mi ricordo sempre di segnare a che pagina sono arrivato. Entra **Slack**, che però si posiziona nell'angolo in basso a destra, perché è arrivato il momento di lavorare e di parlare con il team quotidianamente.
- Esce **Telepass Pay X**, che purtroppo non ho usato moltissimo perché ha molti bug e i punti di utilizzo (benzinai, ecc.) non sono proprio ovunque, oppure non sono attrezzati. Entra **Nike Training Club**, perché tra Milano e Vienna (i posti in cui lavoro e vivo attualmente), posso sfruttare una palestra e dovrei riuscire ad allenarmi almeno due volte a settimana, oltre a correre più o meno lo stesso numero di volte.
- Esce **PUBG Mobile**, perché fino a metà ottobre giocherà con i giochi che sono su *Apple Arcade*, ma ho già deciso che giocherò solo con la Nintendo Switch. Entra **Balance**, un'app di meditazione guidata dagli stessi sviluppatori di Elevate che mi sta creando l'abitudine di meditare ogni mattina per circa 5 minuti, facendomi focalizzare meglio e, per esempio, scrivere questo articolo in pochi minuti invece che in ore e ore di lavoro distratto e defocalizzato. Arriverà una recensione a breve.

La mia homescreen cambia in base alle abitudini, e non ho la pretesa di pensare che rimarrà sempre la stessa o che saprò con esattezza che userò le app che ho messo in prima pagina. È un'operazione di rifinitura continua. Lo rifarò anche a Gennaio 2020, probabilmente.
