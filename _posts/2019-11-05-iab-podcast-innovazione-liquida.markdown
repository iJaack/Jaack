---
title: "IAB Podcast - L'innovazione liquida | IAB Forum 2019"
layout: post
date: 2019-11-08 11:00
image: /assets/images/projects/IAB-Forum-2019/iab-podcast-giacomo.png
headerImage: false
tag:
- tech
category: projects
author: jaack
description: Palinsesto per l'Innovation Arena di IAB Forum 2019
published: true
---

Quando nel 1999 il filosofo e sociologo Zygmunt Bauman pubblicò il libro *‘Modernità Liquida'*, il mondo che descriveva era quello in cui gli utenti e consumatori si stavano trasformando.

Oggi, a distanza di 20 anni dalla pubblicazione di quel libro, i brand devono comunicare con successo ai nativi della società liquida, utenti senza punti di riferimento solidi e con ideali di perfezione in continuo cambiamento.

Le certezze dei grandi comunicatori post-internet non valgono più per i Millennials e soprattutto per la Generazione Z. Si abbassa la soglia d'attenzione, cambiano i flussi di lavoro e le modalità di intrattenimento.

Allo **IAB Forum 2019** intervisterò otto speaker, tra fondatori di startup e comunicatori di nuova generazione, attivisti in questa nuova epoca di ricerca dell’attenzione, con cui discuterò degli approcci utilizzati per parlare ai nativi digitali con storytelling originali, pro-attivi e flessibili.

Di seguito il programma completo, se invece volete venire GRATIS alla conferenza, scrivetemi su Twitter o Instagram, ho qualche decina di biglietti: **@ijaack94**.

- [Link dell'evento](https://www.iab.it/eventi/iab-forum/iab-forum-2019/)
- [Link dell'agenda ufficiale](https://www.iab.it/eventi/iab-forum/iab-forum-2019/innovation-arena/)
- [Link per acquistare un biglietto](https://www.iab.it/eventi/iab-forum/iab-forum-2019/iscriviti/)

<img class="image" src="{{site.url}}/assets/images/projects/iab-podcast-giacomo.png" alt="IAB Podcast Giacomo Barbieri" />

---
---

<img class="image" src="{{site.url}}/assets/images/projects/IAB-Forum-2019/iab-podcast-20-novembre.png" alt="IAB Podcast Giacomo Barbieri" />

## 20 novembre

#### 9:45 - 9:55
### Introduzione della giornata

---

#### 10:00 - 10:20
### Mobile Banking dalla A alla Z

N26 sta costruendo la prima Mobile Bank globale che il mondo ama usare. Attualmente, N26 ha più di 3,5 milioni di clienti in 26 mercati, che generano un volume di transazioni pari a 2 miliardi di euro su base mensile. Con una licenza bancaria europea completa, una tecnologia all’avanguardia e nessuna rete di filiali, N26 ha ridisegnato il settore dei servizi bancari per il 21° secolo e ha raccolto più di 670 milioni di USD dai più importanti investitori del mondo.
Ci sono tanti motivi per usare N26, tanti quanti l’alfabeto. Ma cosa cerca davvero un millennial o un nativo della generazione Z dalla banca del futuro?
##### *Andrea Isola, Country Manager Italia, N26*

---

#### 10:25 - 10:45
### Le smart cities

Waze è una delle app di navigazione stradale più utilizzate al mondo. Acquisita da Google nel 2013, ha di fatto cambiato il significato di ‘community engagement’: le mappe e il traffico, i due asset fondamentali della piattaforma, sono generati direttamente dagli utenti. E Waze li usa per aiutare le municipalità. Spesso, la comunicazione si fa anche solo con messaggi primitivi: “Ehi, stai attento, c’è un incidente qui!” Come è cambiata la dinamica di comportamento tra individui, in questo nuovo contesto?
##### *Dario Mancini, Regional Manager Italy & EMEA Emerging Markets, Waze*

---

#### 11:00 - 11:20
### Il Marketing Ignorante

Chi è che farà marketing nei prossimi 10 anni? Sono gli utenti della community di Marketing Ignorante, che ascoltano il Podcast Ignorante e che condividono Post Ignoranti nel gruppo Facebook, che conta oltre 50.000 utenti. Con zero euro di investimento e 100% di contenuti generati dagli utenti, Marketing Ignorante aggrega millennial smart in cerca di modalità per fare marketing.
##### *Andrea Dibitonto, Co-Founder, Marketing Ignorante*

---

#### 11:25 - 11:45
### Pillole di economia politica in 15 secondi

La soglia dell’attenzione dell’individuo è diminuita negli ultimi anni: la sfida di comunicazione è quella di comprimere contenuti di qualità in un periodo di tempo sempre più ridotto. Imen racconta l’economia politica in 15 secondi sulle storie di Instagram, e i suoi oltre 130.000 follower confermano il suo impegno. Ma la linea tra superficialità e approfondimento è molto facile da valcare: come si fa a equilibrare verità e soglia di attenzione?
##### *Imen Boulahrajane, Influencer e divulgatrice*

---
---

<img class="image" src="{{site.url}}/assets/images/projects/IAB-Forum-2019/iab-podcast-21-novembre.png" alt="IAB Podcast Giacomo Barbieri" />

## 21 novembre
#### 9:45 - 9:55
### Introduzione della giornata

---

#### 10:00 - 10:20
### La scommessa sulla crescita

Revolut è una scale-up promettente, una di quelle che negli Stati Uniti chiamano ‘unicorno’: partita 4 anni fa, prometteva un account multivaluta e e nessuna commissione svantaggiosa per pagamenti e trasferimento di denaro all’estero. Oggi, Revolut è un traino della Internet of Money, spingendo una rivoluzione culturale che va al di là del budget impostato nell’app: donazioni automatiche per beneficienza, assicurazione di viaggio,  trading di criptovalute e azioni in borsa. È più di conto online: è un gateway per un nuovo modo di approcciare il denaro e di comprendere la finanza tradizionale.
##### *Elena Lavezzi, Head of Southern Europe, Revolut*

---

#### 10:25 - 10:45
### (Social) Media Company 2.0

Le nuove generazioni, ormai si sa, vivono sui social. La loro primaria fonte di informazione può essere Facebook o Instagram. Freeda nasce per loro: il sito web è una pagina dinamica con poche informazioni: la descrizione del team, i numeri sui social e le persone raggiunte. Ma se Facebook o Instagram non funzionano, come funziona Freeda? I pro e contro di una comunicazione, oltre che full digital, anche full social.
##### *Daria Bernardoni, Chief Content Officer, Freeda*

---

#### 11:00 - 11:20
### Changing perception

In un contesto in continua evoluzione dove ogni certezza viene meno e il cambiamento è una costante, strategie di comunicazione flessibili ed orientate all’innovazione divengono condizione necessaria. Reverse Studio - agenzia creativa specializzata in Art Direction, UI&UX Design e Digital Strategy - da oltre 4 anni dedica parte delle proprie risorse allo sviluppo di soluzioni in ambito di Realtà Virtuale e Realtà Aumentata, con l’obiettivo di dare vita a prodotti e servizi che pongano al centro l’esperienza e che portino ad un cambiamento di percezione del consumatore, non più spettatore ma protagonista cosciente.
##### *Giovanni Carfora, CEO, Reverse Studio*

---

#### 11:25 - 11:45
### Il punto di arrivo

Riccardo Palombo, blogger tech e recensore di prodotti tecnologici da oltre 10 anni, ha dato una svolta alla sua vita: ha lasciato il suo lavoro stabile per la più importante testata tech in Italia per esplorare dei format originali. Riccardo non è un millennial, ma comunica con loro. Non parla più solo di tech, ma anche di libri, di tastiere e di cultura. Riccardo riporta alla calma, dalla frenesia quotidiana, con le sue analisi approfondite e piene di curiosità tecniche. Come fa a mantenere l’engagement dei suoi follower con contenuti del genere?
##### *Riccardo Palombo, Blogger, Riccardo.IM*
