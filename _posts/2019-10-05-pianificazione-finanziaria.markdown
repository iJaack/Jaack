---
title: "Pianificazione finanziaria senza costi"
layout: post
date: 2019-09-17 15:00
image: assets/images/projects/pianificazione-finanziaria/mappa.png
headerImage: false
tag:
- tech
category: projects
author: jaack
description: Come risparmierò senza rinunciare a nulla
published: true
---
Mi rendo conto che sto diventando un tipo sempre più pragmatico. Che la vita mi da spesso pugni in faccia, quindi meglio se mi difendo bene. Soprattutto quando si tratta di soldi.

Nel corso degli ultimi 4 anni, ho iniziato un processo di conoscenza del mondo economico-finanziario, sia perché ho aperto il mio primo vero conto (prima ce l'avevo in Poste Italiane, secondo me non conta), e poi perché ho iniziato a spendere senza ritegno, con i primi stipendi, accorgendomi che in realtà i soldi non sono infiniti.

Ma prima non me l'aveva insegnato nessuno di capire come usare i soldi che guadagni. Ero abituato a guadagnare pochi, quando ero un arbitro di calcio a 11, giusto per uscire la sera con i miei amici. Ora invece mi rendo conto che non solo non basta capire come dividere i soldi, bisogna anche capire come farli moltiplicare.

Poi ho conosciuto il mondo delle cryptovalute, e i guadagni facili che promettevano.
Oggi mi rendo conto che, posizionando (e non necessariamente investendo) bene quello
che guadagno e facendo alcune mosse studiate ed una buona pianificazione, posso
'controllare' la mia vita finanziaria e non stare "sempre a pensare ai soldi".

Non credo di aver trovato la via definitiva, quindi questa pagina potrebbe essere
aggiornata se trovo dei servizi sostitutivi o aggiuntivi.

La seguente è la lista, divisa per paragrafi, di tutti i servizi/banche che utilizzo
e il metodo che utilizzo per tenere traccia di spese e guadagni. Sono sempre accetti
feedback e proposte di modifiche.

<img class="image" src="{{site.url}}/assets/images/projects/pianificazione-finanziaria/mappa.png">

# Dove tengo i soldi

## Conto Principale: FINECO

Sì, lo ammetto. Il mio conto principale è un conto più o meno standard.
Ma FINECO mi ha preso. È una banca interamente online, nel senso che tutte le
operazioni si possono fare senza la necessità di andare in un posto fisico, una filiale.
Oggi questo è banale, ma già 3 anni fa non lo era. Ho aperto un conto FINECO poco
dopo averne chiuso uno in Poste Italiane.

Con FINECO ho una carta di debito VISA, e non pago commissioni di alcun genere:
né sui bonifici SEPA, né sui ritiri, su niente. Se ritiro più di un certo importo al mese (e questo varia in base al tipo di conto che si ha), FINECO mi addebita 1 euro
al mese per i mesi in cui supero questo importo. In realtà, FINECO mi addebita **sempre** questo importo, ma se non supero il limite mi rimborsa immediatamente la cifra.

Su FINECO faccio confluire tutti i miei guadagni: è il conto di entrata, da cui
poi smisto i soldi negli altri servizi/banche.

[**Apri un conto FINECO**](https://finecobank.com/it/apriconto/scelta-online-cp)

## Carta di credito American Express Oro

Con la carta di credito ho deciso di sostenere solo due tipi
di spese:
* **Spese di Lavoro**, che poi avrò rimborsate;
* **Spese Mensili** e **Spese Annuali Ricorrenti**;

Questa carta è collegata al mio Conto Principale (FINECO).
L'abbonamento annuale costa circa **160€**, ma facendo tante spese si accumula un numero di punti tale da poter riscattare l'abbonamento annuale a costo zero o estremamente ridotto. E il primo anno, con tantissime promozioni, costa circa 60€ (tipo usando il link qui in basso).

[**Prendi una carta American Express Oro**](www.americanexpress.it/amico/gIACOBUKnp?XLINK=MYCP)

## Conto per l'estero: Revolut

Qualche mese fa sono andato a San Francisco e ho avuto diverse spese lì: alcune
erano rimborsate, quindi l'importo non era rilevante (erano già coperte), mentre
altre erano mie spese personali, per esempio quando sono andato all'Apple Store dell'Apple Park e ho comprato regali per la mia famiglia e la mia ragazza.
Ho fatto acquisti con la mia American Express e ho scoperto di aver sostenuto anche delle importanti spese di commissione, del tipo che ho pagato circa 4$ per 100$ di acquisto. Dato che viaggio spesso e in generale mi capita spesso di acquistare attraverso internet su siti che accettano solo dollari, le commissioni si impilano e mi sono accorto che avrei potuto risparmiare molti soldi se avessi trovato un modo per non pagarle, queste commissioni.

Ho scoperto Revolut quasì per caso, non ricordo nemmeno quando, né come: Revolut è una startup che è una banca solo online, ed ha fatto del suo punto di forza l'azzeramento delle commissioni per spese all'estero. Il loro business model si basa su degli abbonamenti da 7,99€ e 13,99€ per avere funzioni aggiuntive come prelievi gratuiti illimitati, accesso alle lounge aeroportuali a prezzi convenienti, e cosi via.

Io non ho fatto alcun abbonamento perché non ho bisogno delle funzionalità aggiuntive, ma sono situazioni che vanno analizzate caso per caso.
In ogni caso, sposto i soldi dal Conto Principale in base alle necessità, e se rimangono li lascio lì ed eventualmente li recupero sul Conto Principale a fine anno. Il vantaggio di Revolut è che si può ricaricare tramite Apple Pay o carta di credito, quindi l'accredito dei soldi è immediato, a differenza del bonifico che impiega 1-2 giorni lavorativi.

[**Scarica Revolut**](https://revolut.com/referral/giacomozf!G10D21)

## Conto 'Sfizi': N26

N26 è dappertutto ormai. Hanno fatto una campagna 'Dalla A alla Z' che si vede in ogni comunicazione esterna e online in tutta Italia.
N26 è una banca online che offre una carta di debito trasparente molto bella, collegata ad un conto personale che è creato in Germania.
Su N26 sposto mensilmente solo un budget imprevisti, che ho definito 'Sfizi': videogiochi, libri, biglietti per il cinema, cene e così via.
Non sono una persona mondana, nonostante viaggi molto, quindi, in base a dei calcoli eseguiti tramite Google Sheets (dettagli nell'ultimo paragrafo) ho capito che mediamente spendo circa 200€ per questo genere di cose. Quindi, ogni mese sposto 200€ dal Conto Principale a quello N26.
Dentro l'app, poi, ho creato due Spazi: uno spazio è un insieme di transazioni collegate ad un obiettivo. L'obiettivo può essere indefinito, oppure definito. Ho creato i due Spazi come segue:
* Spazio 'Sfizi', che utilizzo sempre per pagare, senza obiettivo;
* Spazio 'Extra', che ha un obiettivo di 1.200€ (quanto voglio mettere da parte in 12 mesi), da cui ogni mese prelevo la cifra che non ho speso in 'Sfizi'.

Per esempio, se arrivo alla fine del mese che dei 200€ su 'Sfizi' ne ho spesi solo 50, gli altri 150 li sposterò su 'Extra': il primo di ogni mese, avrò sempre 0€ nello Spazio 'Sfizi', che poi alimenterò di nuovo con un bonifico dal Conto Principale.

[**Scarica N26**](https://n26.com/r/giacomob9188)

## Conto 'Tasse': Oval Money

Ho una partita IVA, quindi devo pianificare la divisione delle mie entrate per
evitare di non avere i soldi per pagare le tasse l'anno successivo.

La partita IVA, in special modo quella forfettaria, è una brutta bestia,
perché se guadagni 1000€ non stai guadagnando veramente 1000€, ma solo circa il
73% di quello, perché togliendo le Spese Fondamentali, ti rimane solo quello.
Per Spese Fondamentali, che ammontano a circa il 27% delle entrate, io intendo:
* Saldo e acconto imposta sostitutiva
* Saldo e acconto gestione separata INPS
* Commercialista

Oval Money mi piace perché è un'app a parte. Si collega a moltissimi conti correnti
e banche online (ma non a Revolut, purtroppo) e fa i conti ad ogni transazione in base
a delle regole che ho impostato: per esempio, "ogni 10€ di spesa in ristorazione, metti da parte 10€".
Io avevo impostato tante regole, ma poi risparmiavo così tanto che non mi rimanevano più soldi sul Conto Principale.
Alla fine ho scelto di mantenere le cose semplici: "metti da parte il 27% di tutte le entrate". Alcune entrate sono rimborsi, ma le singole transazioni si possono escludere dal conteggio. Ogni lunedì, Oval prende i soldi dal mio Conto Principale e ci mette circa 2-3 giorni a trasferirli nel conto dell'app.

Avere Oval è utile perché è un'**app separata**: l'ho nascosta in una cartella dello smartphone, così non mi viene troppo in mente di aprirla.
Così, magicamente, nel momento del bisogno ho i soldi che mi servono. Ovviamente Oval Money può essere utilizzata in tantissimi modi diversi, ed ha anche una sezione riservata agli investimenti, che utilizza i soldi risparmiati investendoli in ETF selezionati dall'azienda.
L'unica volta che ho messo 50€ su un ETF ci ho rimesso il 3%, quindi ho lasciato perdere. Ma in generale, per investire lasciando la somma vincolata per almeno un anno, potrebbe essere ottimo.

[**Scarica Oval Money**](https://m.onelink.me/b2d2a73d)

## EXTRA: Conto pensione: cryptovalute

Non è un vero e proprio conto, ma quei soldi io li considero la mia pensione. Mi ritengo, da circa un anno, un HODLER. Uno di quelli che le cryptovalute non le spende, ma le accumula. Perché un giorno potrebbero comunque valere di più.

Non dimenticherò mai quella cena, che nel novembre del 2017 ho pagato **33 euro**, che un anno dopo aveva il valore di circa **250 euro** (nel frattempo la cryptovaluta che avevo usato per il pagamento, ZCash, aveva fatto +700%).

Oggi, dopo aver imparato che tenere le mie crypto sugli exchange non è una buona idea (una storia molto lunga che può essere capita cercando
  su Google '*QuadrigaCX*'), le ho spostate tutte su wallet a cui posso accedere con chiave privata-pubblica, chiave di recupero o simile. Per completezza, riporto anche le crypto che posseggo (ma non le quantità, ovviamente), se qualcuno volesse prendere spunto: **BTC, ETH, BCH, IOTA, NEO, BNB, BAT, ADA, LTC, CPAY, ETC, ZEC, DASH, BEAM, FDZ, LPT, NANO, WAVES, SC, RHT, GAS, ZCL, ONT, XLM**.

Ma non potevo controllare tutti i wallet uno per uno ogni volta che avessi avuto bisogno di avere una visione d'insieme. Per trovare **CoinStats** ci ho messo un bel po' di tempo, ma alla fine ne sono rimasto soddisfatto: basta inserire le chiavi pubbliche dei wallet e le chiavi API degli exchange utilizzati per avere tutto insieme. Ora CoinStats fornisce anche un wallet che supporta oltre 220 monete, ma bisognerebbe trasferire tutto, incorrendo in commissioni.

  [Guarda il mio portafoglio crpyto](https://coinstats.app/p/shoYj8) | [Scarica CoinStats](https://coinstats.app)

# Come vedo entrate ed uscite: Yolt

Yolt è l'app di ING Direct (non me lo immaginavo davvero) per collegare tutti i conti
delle varie banche, online e tradizionali, per avere una visione di quello che sta succedendo alle proprie finanze.

L'app si basa sull'assunto che oggi un utente ha più di un conto, e più di una banca di riferimento. La lista delle banche supportate è lunga ma, così come con Oval Money, nemmeno Yolt supporta Revolut, quindi non mi è possibile controllare le spese da lì, che però vincolo solo agli acquisti all'estero con valuta diversa dall'euro, quindi una situazione che si verifica non molto spesso (sebbene più di qualche volta).

Yolt è utile perché mi permette di categorizzare facilmente dei pagamenti come *abbonamenti ricorrenti*, facendo quindi una previsione intelligente delle uscite e facendo la somma dei conti correnti e delle carte collegate, facendomi subito capire quale sia la mia effettiva liquidità.

[**Scarica Yolt**](https://www.yolt.com/it/)

# Come pianifico con successo: Google Sheet

Nessuna app particolare sviluppata da me, nessun algoritmo segreto.

Per capire come spostare i soldi, raggruppare tutti le spese ricorrenti (che potrebbero anche essere effettuate in contanti e quindi non tracciabili singolarmente), uso un Foglio Google in cui scrivo tutte le mie Spese Ricorrenti ed anche le eventuali spese una-tantum per progetti personali o simile (tipo viaggi, acquisto di un nuovo pc o altro).

Il Foglio è molto semplice, ha 3 schede:
* **Overview**: in Overview, si ha la panoramica di entrate ed uscite totali, di quanto bisogna mettere da parte per le tasse e di quanto si potrebbe potenzialmente risparmiare alla fine dell'anno. Si può anche immettere la propria percentuale di tasse sulle entrate;
* **Entrate**: Si inseriscono le proprie Entrate Ricorrenti ed Entrate Una Tantum, con i relativi importi;
* **Uscite**: Si inseriscono le proprie Uscite Ricorrenti ed Uscite Una Tantum, con i relativi importi;
Tutte le celle con i caratteri in rosso sono le variabili da modificare. Tutto molto semplice.

[**Crea una copia del Template Pianificazione Finanziaria da Google Sheets**](https://docs.google.com/spreadsheets/d/1CKOfSzOspkYhrh7m9QZNKhjCEM6s07JwkyyfkoEQqJM/edit?usp=sharing)

Spero di essere stato sufficientemente esaustivo. Questo modello non è definitivo, potrebbe cambiare ed aggiornarsi spesso. Ma è un buon punto di partenza per pianificare con successo ed impegno la propria vita finanziaria, senza incorrere in costi nascosti e senza rischiere di spendere più del dovuto. Con me, per ora, sta funzionando.

{% include changes.html %}
