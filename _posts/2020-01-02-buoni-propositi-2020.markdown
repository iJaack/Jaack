---
title: "I buoni propositi per il mio 2020, con i dati"
layout: post
date: 2020-01-02 14:00
image: /assets/images/obiettivi-2020.png
headerImage: true
tag:
- culture
category: blog
author: jaack
description: Google Sheets, un editor di foto e tanta pianificazione
published: true
---

Dopo aver chiuso il 2019 con il mio [post di recap]({{base}}/Recap-2019/), è il momento di continuare ad utilizzare il mio Sistema per pianificare anche il 2020.

Questi primi giorni di gennaio sono il periodo ideale per farlo, perché ancora non si è tornati completamente a lavoro, si ha la mente fresca dal riposo delle ultime due settimane e la pancia piena di tutte le abbuffate per ragionare bene.

## Partire dalle basi

Per compilare la lista dei miei buoni propositi 2020, parto sempre dal documento Google Sheets che ho pubblicato nel post sul 2019:

<img class="image" src="{{base}}/assets/images/risultati-2019.png" alt="Risultati 2019">

Potete crearlo facendo una copia di questo foglio condiviso:

[**Template Recap Attività**](https://docs.google.com/spreadsheets/d/1CVQJuBqYHhF2uGW0ftKGa2PObcWUCwoZePmClF0-QXg/edit?usp=sharing)

Da questo documento, creo un foglio duplicato che è uguale identico a quello che si vede qui sopra, ma con i nuovi obiettivi per il 2020. È il foglio 'Aspettative 2020':

<img class="image" src="{{base}}/assets/images/aspettative-2020-1.png" alt="Aspettative 2020 - 1">

## Ricostruire gli obiettivi primari

In base agli obiettivi raggiunti nel 2019, il mio pensiero è quello che nel 2020 dovrò fare fondamentalmente due cose: **costruire** e **divulgare**.

**Costruire** significa per me costruire un progetto di lavoro che duri almeno 12 mesi, quindi pianificando dei progetti ad ampio respiro e non a breve termine. Ma vuol dire anche costruire la mia vita, quindi laurearmi e fondamentalmente costruirmi una vita in tutto e per tutto, garantendo la mia totale indipendenza e capendo esattamente cosa mi serve per vivere - cosa è necessario, cosa è utile e cosa è superfluo.

**Divulgare** è un po' la diretta conseguenza del *costruire* perché, come sto facendo anche adesso, ho capito che posso impegnarmi nel mettere a terra e spiegare quello che faccio, quello che vedo e quello che capisco così che possa servire anche ad altri. Questo sito è un po' il canale per attuare questo piano: poi ci sono la [newsletter](https://jaack.substack.com) e il [podcast]({{base}}/podcast), che mi servono per distribuire i miei contenuti in maniera diversa, e anche per sfidarmi un po' nel fare cose nuove e sempre diverse.

## Risistemare le aspettative

Avendo chiari questi due concetti, il prossimo passo è quello di *risistemare* il foglio Aspettative 2020 per riflettere questi cambiamenti. Nel mio caso, il foglio diventa così:

<img class="image" src="{{base}}/assets/images/aspettative-2020-2.png" alt="Aspettative 2020, aggiustare le attività">

L'ultima colonna, *obiettivo*, è la variazione rispetto al 2019. In poche parole, mi sono posto gli obiettivi di avere un indice di produttività leggermente maggiore (da 64 a 65), di avere più o meno lo stesso numero di ore passate sui dispositivi (2500 invece che 2600), di guadagnare molto di più, di fare molti più esami o di leggere anche meno articoli e meno libri e magari scrivere di meno.

Questi aggiustamenti derivano dal fatto che, affinché io possa laurearmi, ho bisogno di passare più tempo a studiare e meno tempo a fare altro. Per questo, per esempio, l'obiettivo di corsa l'ho impostato in numero di corse e non in kilometri o tempo percorso: dato che devo concentrarmi su studio e lavoro ma non voglio tralasciare la mia forma fisica, l'importante quest'anno per me è avere costanza, non fare tanto. Devo andare a correre 80 volte quest'anno, ma possono anche essere tutte corse da 20 minuti, l'importante è che non perdo l'abitudine. Stesso discorso per i libri, la musica, i film, le ricerche e il resto.

Avrei potuto inserire degli obiettivi sul numero di podcast da fare e le ore di meditazione, due attività che ho iniziato da poco, ma proprio perché le ho iniziate da poco, non riesco ancora a definire degli obiettivi che per me siano realistici. Mi sento comunque ingaggiato nel continuare entrambe le attività, quindi non dovrei avere difficoltà nel continuarle durante l'anno.

## Rivedere le prorità

Ora è il momento di **rivedere le prorità**, ovvero di riposizionare i gruppi di attività (la prima colonna), in modo da capire cosa è più importante da fare. Questa struttura mi aiuta tutte le mattina e tutte le sere a capire come pianificare gli appuntamenti, i task e come riconfigurare la mia routine se cambio città, paese, continente, o fuso orario. Nel mio caso, ho riposizionato i gruppi così:

<img class="image" src="{{base}}/assets/images/aspettative-2020-3.png" alt="Aspettative 2020, riposizionare i gruppi di attività">

## Fissare gli obiettivi ovunque

Una volta fatto questo, bisogna trovare un modo per 'fissare' queste idee nella mente: l'unico modo che conosco per farlo è scriverle ovunque possibile. Ma dato che non posso tappezzare tutto il mondo di post-it o scritte, scelgo i due 'luoghi', virtuali, che visito di più: il **desktop** e **Things**, l'app per iOS, iPadOS e macOS che uso per gestire i task.

### Fissare gli obiettivi su Things

Things è la mia app preferita per la gestione dei task perché, oltre a dare la possibilità di creare Progetti, che sono fondamentalmente gruppi di task, dà la possibilità di creare Aree di task, che sono gruppi di Progetti, e tag, che mi permettono di categorizzare ogni task - io ho creato un tag per ogni slot di lavoro (ad es. 5 min, 10 min, 15 min, 60 min, ecc.), per capire, a primo impatto, quanto ci vuole per fare tutte le attività di un determinato giorno. È molto utile per capire se in quella giornata si possono aggiungere altri task o addirittura se è meglio alleggerire il carico di lavoro. Un carico equilibrato permette di raggiungere costantemente gli obiettivi, l'ho provato sulla mia pelle :)

<img class="image" src="{{base}}/assets/images/aspettative-2020-things.png" alt="Aspettative 2020, fissare gli obiettivi su Things">

Le Aree di task sono quelle nella colonna di sinistra, e riproducono **esattamente** i gruppi di attività del foglio 'Aspettative 2020'. È anche molto utile perché, non appena si crea un task, si sa subito verso quale obiettivo è rivolto e, se ci si accorge che non è rivolto a nessun obiettivo in particolare, forse quel task non ha senso di essere svolto.

### Fissare gli obiettivi su desktop e homescreen

Per fissare gli obiettivi sul desktop, ma anche come sfondo del mio iPhome, creo semplicemente un wallpaper, rigorosamente con sfondo nero (non confonde e risparmia batteria sugli smartphone con display OLED), con la lista in ordine di importanza, uno sotto l'altro. Alla fine di ogni parola metto il punto, perché quella parola è un imperativo, non un suggerimento. Uso Pixelmator per creare lo sfondo, è facilissimo.

Questo lo screen per iPhone:

<img class="image" src="{{base}}/assets/images/mockup-2020-iphone-x.png" alt="Mockup dei Gruppi di Attività su iPhone">

Questo, invece, per il MacBook:

<img class="image" src="{{base}}/assets/images/mockup-2020-desktop-macbook-pro.png" alt="Mockup dei Gruppi di Attività su MacBook Pro">

Ora sono pronto per affrontare il 2020 con una direzione. Innanzitutto, aver pianificato questo ha richiesto del tempo (circa una giornata), e questo mi ha dato il senso che già sono pronto a rispettare le mie promesse. Ho poi utilizzato l'esperienza di tutto lo scorso anno per capire come bilanciare tutte le attività.

Gli Obiettivi sono solo un punto a cui volgere, ma è il Sistema quello che conta: senza Sistema non c'è la routine, e senza la routine non si possono fare progressi. È tutto qui.
