---
title: "8 cose che puoi fare per la lotta contro il COVID-19"
layout: post
date: 2020-03-13 21:00
image: /assets/images/coronavirus-edicola.jpg
headerImage: true
tag:
- culture
category: blog
author: jaack
description: Cose che puoi fare per aiutare concretamente l'umanità contro l'epidemia globale COVID-19 causata dal nuovo Coronavirus SARS-CoV-2
published: true
---

In questi giorni di frenesia digitale e di spasmodica attesa delle ore 18:00 per l'aggiornamento del bollettino della Protezione Civile, mi hanno segnalato tantissime iniziative per dare una mano. Le riassumo qui, in punti.

*Questo post potrebbe essere aggiornato con nuovi suggerimenti*

### 1. Stare a casa

Questo è ovvio, ma non si smette mai di ribadirlo. Fortunatamente, in Italia (diversamente da quanto è successo in Cina), possiamo andare ancora a correre, a fare le spesa, a portare fuori i cani.


### 2. Non diffondere notizie se non hai una fonte

Non c'è altro da dire, non fatelo.


### 3. Fare una donazione alle associazioni tramite Revolut

<img class="image" src="{{base}}/assets/images/coronavirus-donazione-revolut.png" alt="Una donazione su Revolut" />

Revolut, l'app di mobile banking, permette di fare donazioni anche piccolissime. Io l'ho fatta di 70 centesimi. Se tutti facessimo una donazione di 70 centesimi, si raccoglierebbero oltre 40 milioni di euro.


### 4. Fare una donazione agli ospedali su GoFundMe**

Su GitHub, dei volontari stanno raccogliendo un indice di tutte le raccolte fondi per gli ospedali. Basta anche un euro ad un solo ospedale per fare la differenza -> [https://github.com/colibri17/covid19-italy-fund-raising/blob/master/README.md](https://github.com/colibri17/covid19-italy-fund-raising/blob/master/README.md)


### 5. Aiutare la ricerca con il tuo computer

Sì, ok, stiamo tutto il giorno al computer di questi tempi. Ma quando siamo a pranzo, o di notte quando dormiamo, potremmo lasciare che dei ricercatori sfruttino anche la potenza del nostro computer per trovare soluzioni a problemi globali come, in questo caso, la lotta al COVID-19.

Questo è possibile con Folding@Home, un servizio molto semplice: basta scaricare l'app e aprire il centro di controllo tramite browser per iniziare ad aiutare. Si può aiutare anche in team, e per lo scopo è stato creato un team italiano di persone che condivido le proprie risorse. Per registrarsi, bisogna creare un nome utente e una passkey, e inserire il nome del team (236931) così contribuiamo tutti allo stesso obiettivo.

Qui il link per il download -> [https://foldingathome.org/](https://foldingathome.org/)


### 6. Ordinare una pizza

Facciamo girare l'economia, ordinando una pizza a domicilio, se possiamo permettercelo.


### 7. Comprare il giornale

<img class="image" src="{{base}}/assets/images/coronavirus-edicola.jpg"
alt="Riviste dall'edicola" />

Allo stesso modo, invece di comprare il giornale in digitale, andiamo dal nostro edicolante di fiducia. Le edicole sono ancora aperte e offrono un servizio di distribuzione dell'informazione che non dobbiamo dare per scontato, soprattutto di questi tempi.

### 8. Trovare altre 8 cose
Perché non ce ne sono mai abbastanza.
