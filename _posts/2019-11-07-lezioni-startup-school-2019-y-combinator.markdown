---
title: "Lezioni dalla Startup School 2019 di Y Combinator"
layout: post
date: 2019-11-07 22:00
image: /assets/images/Y-Combinator-Podcast.png
headerImage: false
tag:
- tech
category: blog
author: jaack
description: Appunti e riflessioni sul corso per imprenditori
published: true
---

Mi prendo sempre almeno 30 minuti al giorno, la sera dopo le 19:00, per impararare
qualcosa di nuovo: da qualche settimana, sto ascoltando il podcast di Y Combinator,
che ripubblica, in audio, le lezioni della Startup School 2019 che stanno facendo a Boston.

In realtà, si tratta di un tour che quest'anno ha coinvolto più di 21000 fondatori di startup,
e credo che l'ultima lezione, quella che ho ascoltato oggi, sia la più significativa
da un punto di vista concettuale. Di seguito ci sono alcuni appunti e i due video
degli interventi della lezione.

---

### Non esiste un solo archetipo di leader.
Sembra qualcosa di scontato, ma ci sono tantissimo fondatori di startup ( soprattutto in Italia, direi), che vogliono seguire le orme di Steve Jobs o Elon Musk o Jeff Bezos. Mai qualcosa di più sbagliato. La proprià capacità di essere un leader è una conseguenza diretta della nostra unicità che ci distingue nel modo di fare e di portare avanti determinati obiettivi. Come diceva Steve Jobs, (si, si possono citare, basta non pensare di fare le stesse cose):

<blockquote>'*non incastrarti a vivere la vita degli altri, il tempo è limitato, vivi la vita che vorresti per te.'*
</blockquote>

**Sii chiaro e conciso nella comunicazione**. Questa è una pratica che io faccio tanto fatica
a perseguire, ma sto cercando in tutti i modi di migliorare la mia comunicazione, spesso
sostituendo le conversazioni orali con quelle scritte: scrivere, invece che parlare, mi permette
 di pensare meglio a quello che voglio comunicare, perché so che quando parlo penso più veloce di
 quanto vorrei dire, e quindi la conversazione che esce dalla mia bocca è uno scempio.
- Prenditi del tempo ogni giorno per pensare, per allineare e coordinare i tuoi pensieri
e per renderli chiari nella tua testa, sarai così in grado di comunicarli più chiaramente agli altri.

**Giudica bene le persone che ti stanno attorno.** Prenditi tempo per decidere se assumerle,
cerca molte alternative: sbaglierai, ma ci avrai messo impegno ed imparerai dai tuoi errori -
saprai cosa vorrai dalle persone che ti stanno accanto ed intorno.
- Se prendi delle cattive decisioni sulle persone che promuovi o che assumi, questo si
rifletterà sulla percezione che il resto del team ha di te, e perderai la loro fiducia.

**Mostra una forte integrità e un commitment a lungo termine**. Deve essere un integrità
 che va oltre i tuoi interessi personali. Oltre i soldi, sulla vision e la mission dell'azienda.
 Sul concept che ti ha fatto scattare la scintilla, e ti ha fatto innamorare. Rendi il tuo lavoro
 la tua missione di vita, e il team che guiderai vedrà chiarezza negli obiettivi.
 - Chiedi a te stesso: se tutte le conversazioni private che hai dovessero essere
 rese pubbliche, proveresti qualche tipo di vergogna o di imbarazzo? Se sì, allora
 non sei onesto con il team, e forse nemmeno con te stesso sui tuoi obiettivi.

### Il lavoro di ogni leader è quello di costruire la fiducia.
Non è semplice, ma se si lavora per un obiettivo che è genuino, ed è isolato dal semplice
bisogno di fare soldi la fiducia si costruirà con il tempo.

### Ottimizza i tuoi processi e le tue decisioni in funzione della fiducia.
- Vedi ogni sfida che ti si presenta come una sfida per mettere un mattone in più al
tuo 'edificio della fiducia'.

---

Ed infine, due chicche che prendo come perle - invito anche voi a farlo.

## Descrivi la tua idea in un testo di massimo 78 parole.

## Parlare con i tuoi utenti (anche se pochi) ti rende più felice di chi non lo fa.

---

<iframe width="560" height="315" src="https://www.youtube.com/embed/7HDO1p3VdYg" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

<iframe width="560" height="315" src="https://www.youtube.com/embed/atgskSiD-8M" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
