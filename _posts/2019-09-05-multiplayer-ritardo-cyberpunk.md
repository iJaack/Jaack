---
title: "Economia del multiplayer in ritardo"
layout: post
date: 2019-09-05 11:40
image: /assets/images/cyberpunk-2077.jpg
headerImage: false
tag:
- giochi
category: blog
author: jaack
description: Un modo per allungare l'attesa
published: true
lang: it
---

[The Verge](https://www.theverge.com/2019/9/4/20849235/cyberpunk-2077-multiplayer-launch)
riporta che anche **Cyberpunk 2077**, l'open world sviluppato
da CD Projekt, riceverà un update successivamente al primo DLC per l'abilitazione
del multiplayer.

Ora, questo mi fa pensare che ci siano 2 tipi di giochi fondamentalmente:
quelli che sono **multiplayer fin dall'inizio** (*Fortnite, Overwatch, PUBG*
  i primi che mi vengono in mente) e quelli che invece sono delle storie single
  player, che vengono 'aumentati' (in inglese c'è il termine *enhanced* che
  rende benissimo l'idea) dal multiplayer - mi vengono in mente ** GTA 5 e No Man's Sky*).

Lo scopo fondamentale è quello di 'incatenare' il più possibile il giocatore
davanti allo schermo con le stesse immagini, fargli cambiare gioco il meno possibile.
GTA 5 è ancora molto giocato in tutto il mondo, e No Man's Sky è un gioco completo
(sebbene non esattamente come avevamo immaginato) solo ora.

Questa idea di rendere il gioco 'completo' solo molto tempo dopo mi ricorda molto
il concept degli smartphone e. Quando compro un iPhone o uno smartphone Android con
una certa versione del sistema operativo, gli ingegneri Apple e Google stanno in realtà
già lavorando ad una versione che verrà rilasciata dopo 2 o 3 anni almeno.
Le funzionalità che saranno disponibili nella versione successiva sono già pronte,
ma vengono rilasciate 'a dosi', sia per mantenere alta l'attesa per nuove funzioni, sia
per evitare di rimanere senza nulla di nuovo da proporre improvvisamente.

Il multiplayer in un videogioco come Cyberpunk 2077 è l'aggiornamento **definitivo**:
incorona la riuscita del gioco come piattaforma di intrattenimento globale. GTA 5, all'epoca,
è riuscito nell'intento. No Man's Sky no.
Ma ci piacerebbe, forse, gustare tutte le funzionalità del gioco tutte insieme fin dal primo
giorno, per una volta.
