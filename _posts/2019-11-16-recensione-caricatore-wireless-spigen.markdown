---
title: "Recensione Spigen Steadiboost Flex"
layout: post
date: 2019-11-15 18:00
image: /assets/images/Spigen-Steadiboost-Flex.jpg
headerImage: false
tag:
- tech
category: blog
author: jaack
description: Recensione caricatore wireless stand Spigen Steadiboost Flex
published: true
---

Un mese fa, Spigen mi ha mandato alcuni caricatori da provare e alcuni codici
sconto da distribuire nel mio network.

Ci ho messo un mese per partorire qualche impressione sul caricatore wireless **Steadiboost Flex** - e non credo che farò un articolo sugli altri caricatori che ho ricevuto - perché come si recensisce un caricatore? Oltre la lista di specifiche tecniche, quello che si può discutere è la sua qualità e robustezza, la sua versatilità e la - cosa più importante - capacità di carica.

<img class="image" src="{{site.url}}/assets/images/Spigen-Steadiboost-Flex-4.jpg" alt="Spigen Steadiboost Flex" >

Quindi: sì, **è costruito bene**. È in plastica, non è in acciaio o materiale pregiato.
 Ma è ottimo così, perché lo stand deve agganciare per bene lo smartphone:  se
fosse stato di acciaio o di alluminio, il dispositivo sarebbe scivolato, o avrebbe
 comunque avuto una presa precaria. Ed invece così, la sensazione è di una plastica che non lascia scorrere cosa si poggia sopra. Lo stand si può ripiegare fino a farlo coincidere con la base, ma ha poco senso usarlo in quella modalità. È in colore nero opaco, che non mi dispiace e si intona con il grigio siderale dell'iPad Pro e del MacBook Pro. Ha anche un trasformatore con presa singola, ma non l'ho mai usato
 perché credo sia inutile per la vita di tutti i giorni: sempre meno persone usano
 un trasformatore con una sola porta USB.

 <img class="image" src="{{site.url}}/assets/images/Spigen-Steadiboost-Flex-2.jpg" alt="Spigen Steadiboost Flex" >

La versatilità mi ha colpito: supporta il fast charging del mio trasformatore
a 4 porte della Anker, e si collega con una USB-A (quella standard, per intenderci)
che diventa una USB-C, quindi utilizzabile anche per altri dispositivi che ho. Il cavo è molto resistente, somiglia a quelli di AmazonBasics.
Per ora non si è ancora tagliato o sfilacciato, ma è solo un mese che ce l'ho, quindi
non so dire se possa durare anni.

<img class="image" src="{{site.url}}/assets/images/Spigen-Steadiboost-Flex-3.jpg" alt="Spigen Steadiboost Flex" >

Per stimare la capacità di carica, ho fatto un test per il peggiore dei casi, che
dovrebbe indicare che peggio di così non può fare. Ho caricato da 0% (proprio spento)
a 100% il mio iPhone X che ha ormai due anni e una batteria non più ottimale (89% di prestazioni) non usando il fast charging: ci ha messo circa 5 ore per caricare tutta
la batteria. Contando che si tratta di ricarica wireless (quindi più lenta di ricarica via cavo), contando che con il fast charging si carica più velocemente
e che con uno smartphone più recente la carica potrebbe essere ottimizzata meglio,
devo dire che sono soddisfatto: in generale, durante la giornata, mi basta lasciare
lo smartphone (Galaxy Note 10 o iPhone X) per una mezz'oretta per vederlo caricato
di almeno il 30% in più.

<img class="image" src="{{site.url}}/assets/images/Spigen-Steadiboost-Flex.jpg" alt="Spigen Steadiboost Flex" >

Che dire di più. Sì, mi piace. Lo sto usando. Vale i 50€ a cui lo si può acquistare
 su Amazon? Forse ci sono caricatori wireless migliori, ma la combinazione di 'modalità stand' e modalità 'base' e la porta USB-C per l'alimentazione mi fanno
pensare che questo caricatore sia più versatile degli altri.

[]**Acquista Steadiboost Flex su Amazon**](https://amzn.to/33QZ32B)
