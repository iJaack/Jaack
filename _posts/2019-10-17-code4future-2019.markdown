---
title: "Il mio prossimo talk a Code4Future"
layout: post
date: 2019-10-31 18:00
image: /assets/images/code4future-2019.png
headerImage: false
tag:
- blockchain
category: blog
author: jaack
description: Un approfondimento della mia ricerca sui due casi d'uso a cui tengo di più
published: true
---
Dopo il talk ad Ala34, il mio mini-progetto di ricerca per raccontare due casi d'uso
molto concreti ma anche futuristici verrà descritto, più nel dettaglio, in un workshop di 45 minuti durante il Code4Future, un evento promosso da HTML.it in collaborazione con Talent Garden e Seedble, l'8 e 9 novembre prossimo.

<img class="image" src="{{site.url}}/assets/images/code4future-2019.png" alt="Il mio intervento al Code4Future a Talent Garden Ostiense" />

L'evento si svolgerà nel nuovo **Talent Garden di Roma Ostiense**, che aprirà a breve - avrò occasione di fare un giretto, spero. Questo workshop prende la radici dalla ricerca su IPFS e token non fungibili [che ho già pubblicato](https://jaack.me/blockchain-201-ipfs-token-non-fungibili/), ma ruota attorno alle esigenze di cambiamento del mindset che l'utente deve iniziare a formare: è inutile pensare a riformare internet, se la password più utilizzata è ancora 'password', o '1234' o, ancora peggio '4321' (che sembra difficile perché è il contrario della roba più facile a cui si può pensare).

Rifletterò sui termini di responsabilità culturale e di cambiamento della società, descrivendo sempre i due filoni: IPFS, come cambio di paradigma di internet condiviso, decentralizzato e in mano a tutti; e i token non fungibili, un nuovo modo di pensare gli asset fisici nel digitale, con la sicurezza della crittografia.

Vi aspetto, e ho 10 biglietti a prezzo ridotto: per assistere al mio workshop bisogna
prendere il **Master Pass** e prenotare il workshop. In fase di registrazione, bisogna inserire il codice **BarbieriC4F** per avere diritto allo sconto.

Aggiornamento! Ho anche un codice sconto per biglietti completamente gratuiti, usando questo codice: **FREEBARBIERIC4F**. Ci vediamo lì!

[**Prendi un biglietto per Code4Future**](https://www.code4future.it/#ticketing)
