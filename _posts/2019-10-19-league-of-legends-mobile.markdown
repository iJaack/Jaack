---
title: "League of Legends su mobile è croce e delizia"
layout: post
date: 2019-10-19 18:00
image: /assets/images/League-of-legends-wild-rift.png
headerImage: false
tag:
- giochi
category: blog
author: jaack
description: League of Legends Wild Rift è in arrivo nel 2020
published: true
---
LOL arriva su mobile.

<img class="image" src="{{site.url}}/assets/images/League-of-legends-wild-rift.png"
alt="League of Legends: Wild Rift" />

Potrebbe già finire così l'articolo, che si spiega da solo per chi ci gioca. O meglio,
ognuno se lo spiega come vuole.
C'è chi pensa che l'esperienza di **League of Legends**, dopo 10 anni di patch, stagioni e nuovi campioni sulla versione pc, possa essere stravolta su mobile. C'è invece chi pensa che siano due cose diverse, che una non debba escludere l'altra.

Non sono per niente un esperto di League of Legends. Ho iniziato a giocare quando ho visto il team di eSports di Campus Party, i Campus Party Sparks. Il coach 'Cristo' mi ha dato qualche dritta quando facevo delle sessioni di gioco notturne, e ho capito che LoL è un gioco che funziona bene, così, solo su pc. I controlli precisi non si possono avere allo stesso modo su console, né tantomeno su smartphone.

<iframe width="560" height="315" src="https://www.youtube.com/embed/0YdOIx-k2vI" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

Guardando il video di introduzione di LoL mobile su YouTube (che trovate più in basso) penso al lavoro di ripensamento dell'esperienza di gioco che è stato fatto: gli sviluppatori del gioco hanno pensato ad un utente come me, facendo la versione mobile.
Io non sto quasi mai a casa, sto spesso in giro o magari non ho a disposizione un computer potente per giocare decentemente. O magari anche vorrei mettermi a giocare ma non posso
pensare di stare 40-45 minuti attaccato davanti al computer, perché è troppo tempo per me.

Nell'era in cui l'attenzione è la nuova valuta di scambio, chiedere più di 20 minuti ad un player che gioca a LoL per lavoro non è un problema, ma chiederlo ad un utente che gioca la sera e nei weekend con gli amici e non si incaponisce più di tanto per il ranking, è decisamente un'altra faccenda.

Ed è per questo che nasce LoL mobile: perché LoL, in realtà, ha il potenziale di piacere a tutti: è un gioco di strategia, estremamente complesso se si vuole giocare ad alti livelli, ma anche estremamente divertente se si vuole fare solo una partita veloce.

Ed ora, la fetta di utenti del secondo tipo aumenterà di certo.

League of Legends arriverà su mobile nel 2020 sia su Play Store che su App Store. Ci si può registrare da [questo link](https://wildrift.leagueoflegends.com/it-it/).
